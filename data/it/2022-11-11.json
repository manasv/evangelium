{"gospel":{"title":"Dal Vangelo di Gesù Cristo secondo Luca","reference_displayed":"17,26-37.","type":"gospel","text":"[[Lc 17,26]]In quel tempo, Gesù disse ai suoi discepoli: «Come avvenne al tempo di Noè, così sarà nei giorni del Figlio dell'uomo:\n[[Lc 17,27]]mangiavano, bevevano, si ammogliavano e si maritavano, fino al giorno in cui Noè entrò nell'arca e venne il diluvio e li fece perire tutti.\n[[Lc 17,28]]Come avvenne anche al tempo di Lot: mangiavano, bevevano, compravano, vendevano, piantavano, costruivano;\n[[Lc 17,29]]ma nel giorno in cui Lot uscì da Sòdoma piovve fuoco e zolfo dal cielo e li fece perire tutti.\n[[Lc 17,30]]Così sarà nel giorno in cui il Figlio dell'uomo si rivelerà.\n[[Lc 17,31]]In quel giorno, chi si troverà sulla terrazza, se le sue cose sono in casa, non scenda a prenderle; così chi si troverà nel campo, non torni indietro.\n[[Lc 17,32]]Ricordatevi della moglie di Lot.\n[[Lc 17,33]]Chi cercherà di salvare la propria vita la perderà, chi invece la perde la salverà.\n[[Lc 17,34]]Vi dico: in quella notte due si troveranno in un letto: l'uno verrà preso e l'altro lasciato;\n[[Lc 17,35]]due donne staranno a macinare nello stesso luogo:\n[[Lc 17,36]]l'una verrà presa e l'altra lasciata».\n[[Lc 17,37]]Allora i discepoli gli chiesero: «Dove, Signore?». Ed egli disse loro: «Dove sarà il cadavere, là si raduneranno anche gli avvoltoi»."},"psalm":{"title":"Salmi","reference_displayed":"119(118),1.2.10.11.17.18.","type":"psalm","text":"[[Ps 119,1]]Beato l'uomo di integra condotta, \r\nche cammina nella legge del Signore.\n[[Ps 119,2]]Beato chi è fedele ai suoi insegnamenti \r\ne lo cerca con tutto il cuore.\n\n[[Ps 119,10]]Con tutto il cuore ti cerco: \r\nnon farmi deviare dai tuoi precetti.\n[[Ps 119,11]]Conservo nel cuore le tue parole \r\nper non offenderti con il peccato.\n\n[[Ps 119,17]]Sii buono con il tuo servo e avrò vita, \r\ncustodirò la tua parola.\n[[Ps 119,18]]Aprimi gli occhi perché io veda \r\nle meraviglie della tua legge."},"first_reading":{"title":"Seconda lettera di san Giovanni apostolo","reference_displayed":"1,3.4-9.","type":"reading","text":"[[2_Jn 1,3]]Io, il presbitero, alla Signora eletta, e ai suoi figli che amo nella verità: grazia, misericordia e pace siano con noi da parte di Dio Padre e da parte di Gesù Cristo, Figlio del Padre, nella verità e nell'amore.\n[[2_Jn 1,4]]Mi sono molto rallegrato di aver trovato alcuni tuoi figli che camminano nella verità, secondo il comandamento che abbiamo ricevuto dal Padre.\n[[2_Jn 1,5]]E ora prego te, Signora, non per darti un comandamento nuovo, ma quello che abbiamo avuto fin dal principio, che ci amiamo gli uni gli altri.\n[[2_Jn 1,6]]E in questo sta l'amore: nel camminare secondo i suoi comandamenti. Questo è il comandamento che avete appreso fin dal principio; camminate in esso.\n[[2_Jn 1,7]]Poiché molti sono i seduttori che sono apparsi nel mondo, i quali non riconoscono Gesù venuto nella carne. Ecco il seduttore e l'anticristo!\n[[2_Jn 1,8]]Fate attenzione a voi stessi, perché non abbiate a perdere quello che avete conseguito, ma possiate ricevere una ricompensa piena.\n[[2_Jn 1,9]]Chi va oltre e non si attiene alla dottrina del Cristo, non possiede Dio. Chi si attiene alla dottrina, possiede il Padre e il Figlio."},"date":"2022-11-11"}