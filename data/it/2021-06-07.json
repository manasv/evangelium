{"psalm":{"type":"psalm","title":"Salmi","reference_displayed":"34(33),2-3.4-5.6-7.8-9.","text":"[[Ps 34,2]]Benedirò il Signore in ogni tempo, \r\nsulla mia bocca sempre la sua lode.\n[[Ps 34,3]]Io mi glorio nel Signore, \r\nascoltino gli umili e si rallegrino.\n\n[[Ps 34,4]]Celebrate con me il Signore, \r\nesaltiamo insieme il suo nome.\n[[Ps 34,5]]Ho cercato il Signore e mi ha risposto \r\ne da ogni timore mi ha liberato.\n\n[[Ps 34,6]]Guardate a lui e sarete raggianti, \r\nnon saranno confusi i vostri volti.\n[[Ps 34,7]]Questo povero grida e il Signore lo ascolta, \r\nlo libera da tutte le sue angosce.\n\n[[Ps 34,8]]L'angelo del Signore si accampa \r\nattorno a quelli che lo temono e li salva.\n[[Ps 34,9]]Gustate e vedete quanto è buono il Signore; \r\nbeato l'uomo che in lui si rifugia."},"date":"2021-06-07","gospel":{"type":"gospel","title":"Dal Vangelo di Gesù Cristo secondo Matteo","reference_displayed":"5,1-12.","text":"[[Mt 5,1]]In quel tempo, vedendo le folle, Gesù salì sulla montagna e, messosi a sedere, gli si avvicinarono i suoi discepoli.\n[[Mt 5,2]]Prendendo allora la parola, li ammaestrava dicendo:\n[[Mt 5,3]]«Beati i poveri in spirito,  perché di essi è il regno dei cieli.\n[[Mt 5,4]]Beati gli afflitti,  perché saranno consolati.\n[[Mt 5,5]]Beati i miti,  perché erediteranno la terra.\n[[Mt 5,6]]Beati quelli che hanno fame e sete della giustizia,  perché saranno saziati.\n[[Mt 5,7]]Beati i misericordiosi,  perché troveranno misericordia.\n[[Mt 5,8]]Beati i puri di cuore,  perché vedranno Dio.\n[[Mt 5,9]]Beati gli operatori di pace,  perché saranno chiamati figli di Dio.\n[[Mt 5,10]]Beati i perseguitati per causa della giustizia,  perché di essi è il regno dei cieli.\n[[Mt 5,11]]Beati voi quando vi insulteranno, vi perseguiteranno e, mentendo, diranno ogni sorta di male contro di voi per causa mia.\n[[Mt 5,12]]Rallegratevi ed esultate, perché grande è la vostra ricompensa nei cieli»."},"first_reading":{"type":"reading","title":"Seconda lettera di san Paolo apostolo ai Corinti","reference_displayed":"1,1-7.","text":"[[2_Co 1,1]]Paolo, apostolo di Gesù Cristo per volontà di Dio, e il fratello Timòteo, alla chiesa di Dio che è in Corinto e a tutti i santi dell'intera Acaia:\n[[2_Co 1,2]]grazia a voi e pace da Dio Padre nostro e dal Signore Gesù Cristo.\n[[2_Co 1,3]]Sia benedetto Dio, Padre del Signore nostro Gesù Cristo, Padre misericordioso e Dio di ogni consolazione,\n[[2_Co 1,4]]il quale ci consola in ogni nostra tribolazione perché possiamo anche noi consolare quelli che si trovano in qualsiasi genere di afflizione con la consolazione con cui siamo consolati noi stessi da Dio.\n[[2_Co 1,5]]Infatti, come abbondano le sofferenze di Cristo in noi, così, per mezzo di Cristo, abbonda anche la nostra consolazione.\n[[2_Co 1,6]]Quando siamo tribolati, è per la vostra consolazione e salvezza; quando siamo confortati, è per la vostra consolazione, la quale si dimostra nel sopportare con forza le medesime sofferenze che anche noi sopportiamo.\n[[2_Co 1,7]]La nostra speranza nei vostri riguardi è ben salda, convinti che come siete partecipi delle sofferenze così lo siete anche della consolazione."}}