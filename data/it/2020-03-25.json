{"first_reading":{"type":"reading","reference_displayed":"7,10-14.8,10b.","text":"[[Is 7,10]]In quei giorni, il Signore parlò ad Acaz :\n[[Is 7,11]]«Chiedi un segno dal Signore tuo Dio, dal profondo degli inferi oppure lassù in alto».\n[[Is 7,12]]Ma Acaz rispose: «Non lo chiederò, non voglio tentare il Signore».\n[[Is 7,13]]Allora Isaia disse: « Ascoltate, casa di Davide! Non vi basta di stancare la pazienza degli uomini, perché ora vogliate stancare anche quella del mio Dio?\n[[Is 7,14]]Pertanto il Signore stesso vi darà un segno. Ecco: la vergine concepirà e partorirà un figlio, che chiamerà Emmanuele: Dio-con-noi».\n[[Is 8,10b]]\"Dio con noi\" ».","title":"Libro di Isaia"},"gospel":{"type":"gospel","reference_displayed":"1,26-38.","text":"[[Lc 1,26]]In quel tempo, l'angelo Gabriele fu mandato da Dio in una città della Galilea, chiamata Nazaret,\n[[Lc 1,27]]a una vergine, promessa sposa di un uomo della casa di Davide, chiamato Giuseppe. La vergine si chiamava Maria.\n[[Lc 1,28]]Entrando da lei, disse: «Ti saluto, o piena di grazia, il Signore è con te».\n[[Lc 1,29]]A queste parole ella rimase turbata e si domandava che senso avesse un tale saluto.\n[[Lc 1,30]]L'angelo le disse: «Non temere, Maria, perché hai trovato grazia presso Dio.\n[[Lc 1,31]]Ecco concepirai un figlio, lo darai alla luce e lo chiamerai Gesù.\n[[Lc 1,32]]Sarà grande e chiamato Figlio dell'Altissimo; il Signore Dio gli darà il trono di Davide suo padre\n[[Lc 1,33]]e regnerà per sempre sulla casa di Giacobbe e il suo regno non avrà fine».\n[[Lc 1,34]]Allora Maria disse all'angelo: «Come è possibile? Non conosco uomo».\n[[Lc 1,35]]Le rispose l'angelo: «Lo Spirito Santo scenderà su di te, su te stenderà la sua ombra la potenza dell'Altissimo. Colui che nascerà sarà dunque santo e chiamato Figlio di Dio.\n[[Lc 1,36]]Vedi: anche Elisabetta, tua parente, nella sua vecchiaia, ha concepito un figlio e questo è il sesto mese per lei, che tutti dicevano sterile:\n[[Lc 1,37]]nulla è impossibile a Dio».\n[[Lc 1,38]]Allora Maria disse: «Eccomi, sono la serva del Signore, avvenga di me quello che hai detto». \r\nE l'angelo partì da lei.","title":"Dal Vangelo di Gesù Cristo secondo Luca"},"second_reading":{"type":"reading","reference_displayed":"10,4-10.","text":"[[He 10,4]]Fratelli, è impossibile eliminare i peccati con il sangue di tori e di capri.\n[[He 10,5]]Per questo, entrando nel mondo, Cristo dice: Tu non hai voluto né sacrificio né offerta, un corpo invece mi hai preparato.\n[[He 10,6]]Non hai gradito né olocausti né sacrifici per il peccato.\n[[He 10,7]]Allora ho detto: Ecco, io vengo - poiché di me sta scritto nel rotolo del libro - per fare, o Dio, la tua volontà.\n[[He 10,8]]Dopo aver detto prima non hai voluto e non hai gradito né sacrifici né offerte, né olocausti né sacrifici per il peccato, cose tutte che vengono offerte secondo la legge,\n[[He 10,9]]soggiunge: Ecco, io vengo a fare la tua volontà. Con ciò stesso egli abolisce il primo sacrificio per stabilirne uno nuovo.\n[[He 10,10]]Ed è appunto per quella volontà che noi siamo stati santificati, per mezzo dell'offerta del corpo di Gesù Cristo, fatta una volta per sempre.","title":"Lettera agli Ebrei"},"psalm":{"type":"psalm","reference_displayed":"40(39),7-8a.8b-9.10.11.","text":"[[Ps 40,7]]Sacrificio e offerta non gradisci, \r\ngli orecchi mi hai aperto. \r\nNon hai chiesto olocausto e vittima per la colpa.\n[[Ps 40,8a]]Allora ho detto: «Ecco, io vengo.\n\n[[Ps 40,8b]]Sul rotolo del libro di me è scritto,\n[[Ps 40,9]]di compiere il tuo volere. \r\nMio Dio, questo io desidero, \r\nla tua legge è nel profondo del mio cuore».\n\n[[Ps 40,10]]Ho annunziato la tua giustizia \r\nnella grande assemblea; \r\nvedi, non tengo chiuse le labbra, \r\nSignore, tu lo sai.\n\n[[Ps 40,11]]Non ho nascosto la tua giustizia in fondo al cuore, \r\nla tua fedeltà e la tua salvezza ho proclamato. \r\nNon ho nascosto la tua grazia \r\ne la tua fedeltà alla grande assemblea.","title":"Salmi"},"date":"2020-03-25"}