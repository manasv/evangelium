{"gospel":{"reference_displayed":"10,1-10.","title":"Dal Vangelo di Gesù Cristo secondo Giovanni","text":"[[Jn 10,1]]In quel tempo, Gesù disse; «In verità, in verità vi dico: chi non entra nel recinto delle pecore per la porta, ma vi sale da un'altra parte, è un ladro e un brigante.\n[[Jn 10,2]]Chi invece entra per la porta, è il pastore delle pecore.\n[[Jn 10,3]]Il guardiano gli apre e le pecore ascoltano la sua voce: egli chiama le sue pecore una per una e le conduce fuori.\n[[Jn 10,4]]E quando ha condotto fuori tutte le sue pecore, cammina innanzi a loro, e le pecore lo seguono, perché conoscono la sua voce.\n[[Jn 10,5]]Un estraneo invece non lo seguiranno, ma fuggiranno via da lui, perché non conoscono la voce degli estranei».\n[[Jn 10,6]]Questa similitudine disse loro Gesù; ma essi non capirono che cosa significava ciò che diceva loro.\n[[Jn 10,7]]Allora Gesù disse loro di nuovo: «In verità, in verità vi dico: io sono la porta delle pecore.\n[[Jn 10,8]]Tutti coloro che sono venuti prima di me, sono ladri e briganti; ma le pecore non li hanno ascoltati.\n[[Jn 10,9]]Io sono la porta: se uno entra attraverso di me, sarà salvo; entrerà e uscirà e troverà pascolo.\n[[Jn 10,10]]Il ladro non viene se non per rubare, uccidere e distruggere; io sono venuto perché abbiano la vita e l'abbiano in abbondanza».","type":"gospel"},"first_reading":{"reference_displayed":"11,1-18.","title":"Atti degli Apostoli","text":"[[Ac 11,1]]In quei giorni, gli apostoli e i fratelli che stavano nella Giudea vennero a sapere che anche i pagani avevano accolto la parola di Dio.\n[[Ac 11,2]]E quando Pietro salì a Gerusalemme, i circoncisi lo rimproveravano dicendo:\n[[Ac 11,3]]\"Sei entrato in casa di uomini non circoncisi e hai mangiato insieme con loro!\".\n[[Ac 11,4]]Allora Pietro raccontò per ordine come erano andate le cose, dicendo:\n[[Ac 11,5]]\"Io mi trovavo in preghiera nella città di Giaffa e vidi in estasi una visione: un oggetto, simile a una grande tovaglia, scendeva come calato dal cielo per i quattro capi e giunse fino a me.\n[[Ac 11,6]]Fissandolo con attenzione, vidi in esso quadrupedi, fiere e rettili della terra e uccelli del cielo.\n[[Ac 11,7]]E sentii una voce che mi diceva: Pietro, àlzati, uccidi e mangia!\n[[Ac 11,8]]Risposi: Non sia mai, Signore, poiché nulla di profano e di immondo è entrato mai nella mia bocca.\n[[Ac 11,9]]Ribattè nuovamente la voce dal cielo: Quello che Dio ha purificato, tu non considerarlo profano.\n[[Ac 11,10]]Questo avvenne per tre volte e poi tutto fu risollevato di nuovo nel cielo.\n[[Ac 11,11]]Ed ecco, in quell'istante, tre uomini giunsero alla casa dove eravamo, mandati da Cesarèa a cercarmi.\n[[Ac 11,12]]Lo Spirito mi disse di andare con loro senza esitare. Vennero con me anche questi sei fratelli ed entrammo in casa di quell'uomo.\n[[Ac 11,13]]Egli ci raccontò che aveva visto un angelo presentarsi in casa sua e dirgli: Manda a Giaffa e fà venire Simone detto anche Pietro;\n[[Ac 11,14]]egli ti dirà parole per mezzo delle quali sarai salvato tu e tutta la tua famiglia.\n[[Ac 11,15]]Avevo appena cominciato a parlare quando lo Spirito Santo scese su di loro, come in principio era sceso su di noi.\n[[Ac 11,16]]Mi ricordai allora di quella parola del Signore che diceva: Giovanni battezzò con acqua, voi invece sarete battezzati in Spirito Santo.\n[[Ac 11,17]]Se dunque Dio ha dato a loro lo stesso dono che a noi per aver creduto nel Signore Gesù Cristo, chi ero io per porre impedimento a Dio?\".\n[[Ac 11,18]]All'udir questo si calmarono e cominciarono a glorificare Dio dicendo: \"Dunque anche ai pagani Dio ha concesso che si convertano perché abbiano la vita!\".","type":"reading"},"date":"2021-04-26","psalm":{"reference_displayed":"42(41),2-3.43(42),3.4.","title":"Salmi","text":"[[Ps 42,2]]Come la cerva anela ai corsi d'acqua, \r\ncosì l'anima mia anela a te, o Dio.\n[[Ps 42,3]]L'anima mia ha sete di Dio, del Dio vivente: \r\nquando verrò e vedrò il volto di Dio?\n\n[[Ps 43,3]]Manda la tua verità e la tua luce; \r\nsiano esse a guidarmi, \r\nmi portino al tuo monte santo \r\ne alle tue dimore.\n\n[[Ps 43,4]]Verrò all'altare di Dio, \r\nal Dio della mia gioia, del mio giubilo. \r\nA te canterò con la cetra, \r\nDio, Dio mio.","type":"psalm"}}