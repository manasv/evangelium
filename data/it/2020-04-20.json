{"first_reading":{"reference_displayed":"4,23-31.","text":"[[Ac 4,23]]In quei giorni, Pietro e Giovanni, appena rimessi in libertà, andarono dai loro fratelli e riferirono quanto avevano detto i sommi sacerdoti e gli anziani.\n[[Ac 4,24]]All'udire ciò, tutti insieme levarono la loro voce a Dio dicendo: \"Signore, tu che hai creato il cielo, la terra, il mare e tutto ciò che è in essi,\n[[Ac 4,25]]tu che per mezzo dello Spirito Santo dicesti per bocca del nostro padre, il tuo servo Davide: Perché si agitarono le genti e i popoli tramarono cose vane?\n[[Ac 4,26]]Si sollevarono i re della terra e i principi si radunarono insieme, contro il Signore e contro il suo Cristo;\n[[Ac 4,27]]davvero in questa città si radunarono insieme contro il tuo santo servo Gesù, che hai unto come Cristo, Erode e Ponzio Pilato con le genti e i popoli d'Israele,\n[[Ac 4,28]]per compiere ciò che la tua mano e la tua volontà avevano preordinato che avvenisse.\n[[Ac 4,29]]Ed ora, Signore, volgi lo sguardo alle loro minacce e concedi ai tuoi servi di annunziare con tutta franchezza la tua parola.\n[[Ac 4,30]]Stendi la mano perché si compiano guarigioni, miracoli e prodigi nel nome del tuo santo servo Gesù\".\n[[Ac 4,31]]Quand'ebbero terminato la preghiera, il luogo in cui erano radunati tremò e tutti furono pieni di Spirito Santo e annunziavano la parola di Dio con franchezza.","type":"reading","title":"Atti degli Apostoli"},"gospel":{"reference_displayed":"3,1-8.","text":"[[Jn 3,1]]C'era tra i farisei un uomo chiamato Nicodemo, un capo dei Giudei.\n[[Jn 3,2]]Egli andò da Gesù, di notte, e gli disse: «Rabbì, sappiamo che sei un maestro venuto da Dio; nessuno infatti può fare i segni che tu fai, se Dio non è con lui».\n[[Jn 3,3]]Gli rispose Gesù: «In verità, in verità ti dico, se uno non rinasce dall'alto, non può vedere il regno di Dio».\n[[Jn 3,4]]Gli disse Nicodemo: «Come può un uomo nascere quando è vecchio? Può forse entrare una seconda volta nel grembo di sua madre e rinascere?».\n[[Jn 3,5]]Gli rispose Gesù: «In verità, in verità ti dico, se uno non nasce da acqua e da Spirito, non può entrare nel regno di Dio.\n[[Jn 3,6]]Quel che è nato dalla carne è carne e quel che è nato dallo Spirito è Spirito.\n[[Jn 3,7]]Non ti meravigliare se t'ho detto: dovete rinascere dall'alto.\n[[Jn 3,8]]Il vento soffia dove vuole e ne senti la voce, ma non sai di dove viene e dove va: così è di chiunque è nato dallo Spirito».","type":"gospel","title":"Dal Vangelo di Gesù Cristo secondo Giovanni"},"date":"2020-04-20","psalm":{"reference_displayed":"2,1-3.4-6.7-9.","text":"[[Ps 2,1]]Perché le genti congiurano \r\nperché invano cospirano i popoli?\n[[Ps 2,2]]Insorgono i re della terra \r\ne i principi congiurano insieme \r\ncontro il Signore e contro il suo Messia:\n[[Ps 2,3]]\"Spezziamo le loro catene, gettiamo via i loro legami\".\n\n[[Ps 2,4]]Se ne ride chi abita i cieli, \r\nli schernisce dall'alto il Signore.\n[[Ps 2,5]]Egli parla loro con ira, \r\nli spaventa nel suo sdegno:\n[[Ps 2,6]]\"Io l'ho costituito mio sovrano \r\nsul Sion mio santo monte\".\n\n[[Ps 2,7]]Annunzierò il decreto del Signore. \r\nEgli mi ha detto: «Tu sei mio figlio, \r\nio oggi ti ho generato.\n[[Ps 2,8]]Chiedi a me, ti darò in possesso le genti \r\ne in dominio i confini della terra».\n[[Ps 2,9]]Le spezzerai con scettro di ferro, \r\ncome vasi di argilla le frantumerai».","type":"psalm","title":"Salmi"}}